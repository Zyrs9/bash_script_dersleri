Sed (Stream Editor)
=

Sed esasen esnek kullanıma sahip veri düzenleme aracıdır ve sed ifadesinin açılımı stream editor yani akış düzenleyicisi şeklindedir. 

Bizler sed aracını kullanarak metin belgeleri üzerinde çeşitli değişiklikler yapabiliyoruz. Değişiklikleri konsoldan komut girerek ya da daha önceden bir dosyaya kaydedilmiş komutların çalıştırılmasını sağlayarak gerçekleştirebiliyoruz.

Aşağıdaki tablodan kullanabileceğimiz parametrelere kısaca göz atabilirsiniz.

|Parametre|İşlevi|
|--|--|
|-n|Yalnızca belirtilen satırlarda uygulama yapar.|
|-e| Bir sonraki komutun düzenleme komutu olduğunu belirtir. **e**dit ifadesinin kısaltmasıdır.|
|-f| Dosyadan girdi alacaksa, bir sonraki ifadenin dosya adı olduğunu belirtir. **f**ile ifadesinin kısaltmasıdır.|
|p| Yazdırma işlevindedir. **p**rint ifadesinin kısaltmasıdır.|
|d| Silme işlevindedir. **d**elete ifadesinin kısaltmasıdır.|


